# Eindprojecten
## ğŸ•´ï¸ Opdrachtgever
De opdrachtgever van deze projecten is QuTech (samenwerking van TU Delft en TNO). Het is uiteraard niet de verwachting dat een HBO-ICT student na vijf lessen quantum computing kan bijdragen aan de implementatie van een quantum computer, maar er is een andere manier waarop zo'n student wel degelijk een zinvolle bijdrage kan leveren.

Quantum Inspire krijgt subside vanuit het project *Onderzoek op Routes door Consortia* (NWA-ORC), gefinancieerd door de *Nationale Wetenschapsagenda*. De coÃ¶rdinator:

> Met het NWA-ORC-programma kunnen we het Quantum Inspire-platform nog beter toegankelijk maken voor de samenleving. Van studenten en het grote publiek tot aan toekomstige gebruikers in de industrie en de overheid, iedereen zal overal en altijd toegang hebben tot Quantum Inspire

Het is dus belangrijk dat Quantum Inspire ook wordt getest door mensen met weinig kennis over, en ervaring met, quantum computers. Ook met een ICT achtergrond is het interessant om uit te zoeken op welke manier Quantum Inspire wordt ervaren / inspireert.

## ğŸ‘¥ Groeps-samenstelling
In principe is alles vrij, maar er wordt aangeraden om groepjes van twee of drie studenten te maken. Zo kan je van elkaar leren en is er weinig team overhead.

## ğŸ“¦ Opleveren
Het project eindigt 6 juni. Op die dag worden er presentaties gehouden aan de opdrachtgever over de resultaten van het project.

## Onderwerpen
Er is de keuze uit drie onderwerpen.

### ğŸ² Een Quantum game
Er wordt een quantum game ontworpen waarin concepten uit de quantum computing centraal staan. In principe zijn jullie volledig vrij in de ideeen en implementatie, dus de volgende lijst is alleen als voorbeeld bedoeld:
- maak een game in HTML/JS voor het quantum key distribution kaartspel dat door TNO is gedemonstreerd
  - Quantum Inspire kan je dan gebruiken om de metingen van de verstrengelde qubits te doen. Je kunt hiervoor in JS direct de Quantum Inspire API gebruiken.
  - Kan je het spel uitbreiden?
- [Quantum Tic Tac Toe](https://beta.tiqtaqtoe.com/) bestaat
- [Quantum Poker](https://github.com/sintefmath/QuantumPoker) bestaat
- ...

Het is niet makkelijk om in korte tijd met Unity een afgewerkte game te bedenken, ontwerpen en realiseren, dus houd het realistisch.

### ğŸ’» Een herontwerp van de Quantum Inspire website
Jullie hebben nu ervaring met het gebruik van Quantum Inspire als onervaren quantum programmeur, met een achtergrond in de ICT. Het is erg zinvol voor Quantum Inspire als er met een open blik kritisch naar de website wordt gekeken. Lees de volgende voorbeeld-vragen niet als je voldoende inspiratie hebt om er met een open blik kritisch naar te kijken. De volgende lijst zijn alleen als voorbeeld bedoeld:

- Sluiten de video's in de bijbehorende documentatie goed aan op de rest van de website?
- Mis je een Bloch sphere/Bloch cirkel? Hoe zou die kunnen helpen?
- Kunnen de resultaten op een andere manier worden weergegeven?
- Wat zou je nog meer veranderen?
- ...

*Caiseal Beardow* heeft veel verstand van Quantum Human Computer Interaction en werkt ook aan Quantum Inspire. Je kunt haar interviewen om het onderzoekje in het project te ondersteunen. Vraag de docent om contact-gegevens.

### ğŸ’¡ Een eigen idee
Heb jij zelf een idee van een opdracht die jij kan uitvoeren voor Quantum Inspire, dan kan dat ook! Zorg er wel voor dat je even checkt bij de HHS docent en de opdrachtgever bij TNO of het project haalbaar, zinvol en leerzaam is, en dat er dus bijvoorbeeld samen kan worden gekeken naar een afbakening als dat nodig is.

## â˜ï¸ Hulplijn
Er wordt een Discord kanaal aangemaakt waarin een HHS docent en een opdrachtgever bij QuTech vragen zullen beantwoorden.